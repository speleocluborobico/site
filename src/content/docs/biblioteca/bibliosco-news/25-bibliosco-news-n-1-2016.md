---
title: BiblioSCO News n°1/2016
---

Questo primo numero del 2016 è un numero speciale dedicato alle pubblicazioni recuperate o acquistate all’ultimo Raduno Nazionale “SpeleoNarnia 2015” svoltosi a Narni (TR) dal 29/10 all’1/11/2015.

![Immagine incorporata 1](https://mail.google.com/mail/u/0/?ui=2&ik=7ba180353e&view=fimg&th=152b3510cd44db30&attid=0.1&disp=emb&realattid=ii_152b34cc1f8e5b34&attbid=ANGjdJ8_tNSA3prfUkZDHBXq5CGy3_23fH9EASDzWvihRKGgUJsMJkxxesAbg5HPt0SueP0UJtpyIzS4E6z6ls4yW5w86Myj8Q7WztZe0pTObW8XYYFOFZm1hR0vHh0&sz=w232-h244&ats=1454972407108&rm=152b3510cd44db30&zw&atsh=1)

PUBBLICAZIONI

**DIMENSIONE BUIO** – a cura di Leonardo Busellato e Gruppo Grotte Schio – (1991)

Storia e attività del Gruppo Grotte C.A.I. Sezione di Schio 1930-1990. Comprende anche numerose schede delle grotte comprese nell’area carsica a Nord della dorsale lessinea Priabona-Carega.

**L’ABISSO – Ottant’anni di esplorazioni nella Spluga della Preta** – di Francesco Sauro (2007)

Fantastica narrazione dell’epopea esplorativa di una delle grotte più storiche italiane.

Ne consiglio a tutti la lettura.

**APUANE E DINTORNI – Guida incompleta alla scoperta del fenomeno carsico – a cura del Comitato Apuane 2007** (2007) - Altra guida grotte edita in occasione del raduno “Metamorfosi? 2007”  tenutosi ai piedi delle magiche Alpi Apuane. Vi sono contenute le schede delle principali grotte apuane.

**IL RESPIRO DELLE GROTTE – Piccole divagazioni sulla profondità** - di Natalino Russo (2013)

Prendendo a pretesto un’avventura speleologica, l’autore prova  a parlare di esplorazione in chiave un po’ più ampia nel tentativo di incuriosire non solo esploratori e viaggiatori, ma anche gli altri frequentatori della montagna. (mountain [blog.it](http://blog.it))

**100 ANNI SOTTOTERRA - Il Circolo Speleologico Romano dal 1904 al 2004** - a cura del Circolo Speleologico Romano – (2015)

Dopo anni di attesa ci è stato finalmente consegnato il libro che avevamo prenotato da tempo.

Qui potete vedere il booktrailer di presentazione: <https://www.youtube.com/watch?v=ovx_zEia8gk>

**GROTTE AL CONFINE EST – Speleologia in Friuli Venezia Giulia** - di Sandro Sedran  (2015)

Nuova fatica editoriale del noto speleo fotografo veneto, nostro caro amico, che tratta con bellissime foto e schede dettagliate, delle più belle cavità del friulane.

**GROTTA LUK – In ricordo di un amico** – A cura di Paolo Forconi e Luigi Russo (2015)

Il racconto in immagini di una nuova esplorazione nel Monte Sortatte, Lazio.

Il ricavato della vendità del libro andrà alla famiglia di Lucas Ruiz Pérez, speleologo messicano recentemente scomparso.

MULTIMEDIA

**RANA-PISATELA 40 KM** - Dvd

Il documentario sul complesso carsico Buso della Rana - Buso della Pisatela è un filmato della durata di circa mezz'ora che illustra tutti gli aspetti di questo importante complesso carsico vicentino, dalla storia delle esplorazioni, passando per la geologia, il clima, l'idrologia e giungendo fino alla frequentazione dei giorni nostri.

Qui il trailer: <https://www.youtube.com/watch?v=I8kULZIbFDw>

Le pubblicazioni e il dvd sopra descritti sono prelevabili per la consultazione presso la biblioteca sociale, facendo riferimento al regolamento di biblioteca per le modalità dei prestiti.

Buona consultazione e arrivederci alla prossima.
