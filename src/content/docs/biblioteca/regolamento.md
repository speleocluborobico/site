---
title: Regolamento
---
1. La Biblioteca di proprietà dello S.C.O. CAI Bergamo è costituita dalla raccolta di materiale documentativo, in vario modo collegato alla cultura speleologica, sotto forma di riviste, pubblicazioni, libri, diapositive, videocassette, cartografie, rilievi topografici, schede catastali, supporti informatici e altre eventuali tipologie.
2. La Biblioteca è a disposizione dei soci in regola con il pagamento della quota annuale e dei non soci che presentano richiesta scritta di accesso al materiale. Per i non soci il materiale è solo in visione.
3. Il servizio Biblioteca è attivo durante gli orari di ritrovo del gruppo e in presenza di almeno uno dei responsabili oppure di un sostituto designato da essi.
4. Il materiale cartografico, le topografie e il catasto grotte sono liberamente consultabili dai soci presso la Biblioteca, ma sono esclusi dal prestito. L'archivio del gruppo, costituito per la maggior parte da materiale non ancora pubblicato, non può essere consultato dai non soci.
5. Alcune opere di particolare rilevanza (quali documenti di facile deterioramento, tesi di laurea o guide contenenti informazioni su grotte, itinerari, rilievi) sono escluse dal prestito e sono consultabili presso la Biblioteca; gli addetti provvederanno a registrare l'accesso.
6. I documenti a disposizione per il prestito saranno consegnati previa annotazione su apposito registro dei prestiti.
7. Sono concessi in prestito o in consultazione fino a due documenti contemporaneamente. Casi particolari verranno valutati di volta in volta dai bibliotecari, sentito il consiglio SCO.
8. Il prestito ha la durata massima di trenta giorni e, se non ci sono prenotazioni, potrà essere rinnovato dietro presentazione dei documenti in questione.
9. Se i documenti vengono trattenuti oltre il termine di scadenza, il trasgressore verrà sospeso dal prestito per un periodo equivalente a tre volte il ritardo.
10. L'utente è responsabile della buona conservazione dei documenti prelevati. In caso di danni o smarrimento dovrà provvedere personalmente all'acquisto di una nuova copia oppure dovrà corrispondere al gruppo il corrispettivo delle spese sostenute per il reintegro.
